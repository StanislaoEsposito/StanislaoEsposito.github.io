{
    "1": {
        "title": "Juve Stabia - Mercato, aumenta il numero delle pretendenti per Della Morte",
        "excerpt": "Aumenta il numero delle pretendenti per Della Morte...",
        "content": "Aumenta il numero delle pretendenti per Della Morte. L’attaccante per cui si sarebbe palesato l’interesse della Juve Stabia è probabilmente uno dei tasselli più seguiti dai team di Serie B. Il giocatore, reduce dalla sconfitta ai play-off contro la Carrarese, è legato al Vicenza fino al 2026. I veneti vorrebbero trattenerlo, ma, stando a un post pubblicato sul profilo social del giocatore, non si esclude un possibile addio. Secondo quanto riportato da biancorossi.net, sul classe ’99 ci sarebbe anche la Cremonese. I grigiorossi sono gli ultimi pretendenti del giocatore, una seconda punta che può adattarsi anche sulla trequarti sinistra. Cresciuto nelle giovanili della Pro Vercelli, quest’anno, tra play-off e campionato, sono otto le reti messe a segno.",
        "image": "img/js.jpg"
    },
    "2": {
        "title": "Castellammare - Rottura condotta idrica, due famiglie sfollate e un ristorante chiuso",
        "excerpt": "Il bilancio dei danni e dei disagi causti dalla rottura della condotta che porta l'acqua in Penisola Sorrentina.",
        "content": "Due nuclei familiari sgomberati, un’attività commerciale ed una spiaggia chiusi. E’ questo il bilancio della rottura della condotta idrica che alimenta le abitazioni della Penisola Sorrentina e di Capri avvenuta ieri mattina. Ieri mattina, come abbiamo raccontato in tempo reale, una conduttura d’acqua situata sotto la strada panoramica sovrastante via Acton, è letteralmente esplosa causando la fuoriuscita di miglia di metri cubi d’acqua. Un vero e proprio fiume che ha investito un edificio sottostante dove sono collocate due unità immobiliari di tipo residenziale e una ristorante. Ancora più in basso, nella sua corsa verso il mare, l’acqua ha travolto anche la spiaggia pubblica “La Palombara”. Ingenti i danni al ristorante “Capri Blu Ammare”, così come alle strutture della spiaggia libera attrezzata. Via Acton è diventata un fiume, costringendo le forze dell’ordine a chiuderla per quasi l’intera giornata. Immediato è stato l’intervento della Gori i cui tecnici hanno prima provveduto a chiudere il flusso d’acqua verso la Penisola Sorrentina e poi iniziare i lavori per la sostituzione della condotta danneggiata. Lavori che stanno proseguendo ancora in queste ore e che andranno avanti fino a domani. Tante le zone della Penisola Sorrentina rimaste quindi senz’acqua con la Gori che ha predisposto un servizio idrico sostitutivo che dovrebbe essere garantito fino alle 23 di domani. «Abbiamo sentito un forte boato, poi un rumore tremendo, continuo, sulle nostre teste. Siamo quindi scappati immediatamente, cercando di raggiungere l’esterno il prima possibile». Queste la prime parole dei dipendenti del ristorante al momento del cedimento della condotta stavano lavorando all’interno dei locali travolti dall’acqua. Il sopralluogo successivo svolto dai tecnici del Comune ha quindi consigliato l’evacuazione della palazzina in attesa della definitiva sostituzione della condotta e per valutare nel dettaglio i danni causati dalla “cascata d’acqua” che si è abbattuta sull’immobile. Tanta paura anche per molte persone che si trovavano in spiaggia o che stavano transitando in quel momento lungo via Acton. Ora la situazione sta lentamente tornando alla normalità, ma restano i danni ed i disagi.",
        "image": "img/gori.jpg"
    },
    "3": {
        "title": "Castellammare - Rubò scooter in via Benedetto Croce, arrestato",
        "excerpt": "Durante la notte rubò uno scotter da un box. L'uomo è ora a Pioggoreale.",
        "content": "Questa mattina il Commissariato di PS di Castellammare di Stabia, in esecuzione di un'ordinanza applicativa della custodia cautelare in carcere, emessa dal Giudice per le Indagini Preliminari del Tribunale di Torre Annunziata su conforme richiesta della Procura della Repubblica, ha proceduto all'arresto di un soggetto, gravemente indiziato  di furto aggravato. Le indagini, coordinate dalla Procura della Repubblica ed espletate da personale del Commissariato di P.S. di Castellammare di Stabia, hanno permesso di cristallizzare un grave quadro indiziario nei confronti dell'arrestato in al furto di cui è accusato. L'indagato, in orario notturno, il 5 aprile scorso, si sarebbe impossessato di uno scooter regolarmente parcheggiato e chiuso all'interno di un box pertinenziale di Via Benedetto Croce di Castellammare di Stabia per poi allontanarsi. L'intervento degli investigatori nel corso della successiva mattina consentiva di rinvenire il veicolo asportato e di restituirlo all'avente diritto. La visione delle immagini dell'impianto di video sorveglianza sul luogo del furto, la comparazione delle stesse con immagini realizzate dagli investigatori nei giorni successivi al furto ed i riscontri ottenuti dalla denuncia-querela della persona offesa consentivano di raccogliere un grave quadro indiziario a carico dell'odierno arrestato.",
        "image": "img/scooter.jpg"
    },
    "4": {
        "title": "Castellammare - Giunta, da lunedì gli incontri bilaterali tra sindaco e liste",
        "excerpt": "Ieri l'incontro tra Vicinanza e tutte le 14 liste che lo hanno portato alla vittoria elettorale del 8 e 9 giugno scorso.",
        "content": "Tutte le voci e indiscrezioni di cui da giorni si parla in città non trovano riscontro, tutto è ancora da definire e decidere. Questo, in estrema sintesi, il messaggio che il sindaco Luigi Vicinanza ha voluto dare ieri a tutti i partiti e alle liste della coalizione che lo hanno portato alla vittoria elettorale del 8 e 9 giugno scorso. «Un consenso di voti secondo solo a quello che ottenne il sindaco Catello Polito» ha voluto ancora una volta sottolineare Vicinanza. Un saluto ed un ringraziamento, un atto dovuto del sindaco nei confronti delle tante persone che nelle ultime settimane si sono impegnate per portarlo a sedere sulla poltrona più importante di Palazzo Farnese. E considerando l’elevato numero di “invitati”, l’evento si è svolto al teatro Karol di via Allende. Dopo il saluto e le rassicurazioni circa il fatto che nulla è ancora deciso e che non ci sono né ci saranno veti per la composizione della Giunta, Vicinanza ha dato appuntamento a tutti la prossima settimana. Da lunedì, infatti, avranno inizio gli incontri bilaterali con il sindaco. Si inizierà dalle liste che hanno raccolto meno voti fino ad arrivare al Partito Democratico. Alla fine dei confronti Vicinanza valuterà le proposte ricevute e varerà la sua prima giunta. Intanto a Palazzo Farnese si è già insediato l’ufficio “Organi Politici Ufficio Sindaco” che ha redatto le prime ordinanze sindacali firmate di Vicinanza in questi primi giorni di mandato.",
        "image": "img/vicinanza.jpg"
    },
    "5": {
        "title": "Castellammare - San Leonardo, prelievo multiorgano su 50enne",
        "excerpt": "L’Equipe polispecialistica dell’ospedale di Castellammare ha partecipato al prelievo multiorgano su un 50enne residente nell’area stabiese.",
        "content": "L’uomo, sposato con figli, era arrivato nell’ospedale stabiese qualche giorno fa in gravissime condizioni, fino all’epilogo di ieri (19 giugno 2024) con l’accertamento della morte encefalica. Grazie al consenso immediatamente espresso dai familiari, attraverso il coordinamento del centro regionale trapianti, le equipe chirurgiche specialistiche degli ospedali di provenienza dei riceventi in attesa di organi, hanno potuto prelevare fegato, cuore e reni. Le cornee, invece, sono state prelevate dell'equipe interna all’ospedale stabiese e saranno consegnate alla banca occhi della Campania. Il fegato è andato fuori regione, mentre il cuore servirà a salvare la vita ad un paziente di Napoli.",
        "image": "img/ospedale.jpg"
    },
    "6": {
        "title": "Castellammare - Pulizia delle aree esterne i negozi, il Comune ricorda le regole previste",
        "excerpt": "Gli esercizi commerciali e pubblici esercizi dovranno obbligatoriamente occuparsi della pulizia delle aree pubbliche.",
        "content": "Gli esercizi commerciali e pubblici esercizi dovranno obbligatoriamente occuparsi della pulizia delle aree pubbliche occupate da propri posteggi e delle aree esterne, nonché installare  contenitori dei rifiuti nelle stesse aree, seguendo le norme previste dal Regolamento per la gestione dei rifiuti urbani. È quanto ricorda il Comune di Castellammare di Stabia che ieri ha provveduto a richiamare l’attenzione degli esercizi commerciali del territorio su tale problematica, particolarmente sentita nei mesi estivi. Nell’avviso è riportato quanto previsto dalla delibera per dare informazioni più dettagliate agli esercenti, nel dettaglio: l. Le aree pubbliche o di uso pubblico occupate da posteggi di pertinenza di pubblici esercizi, quali negozi, chioschi, bar, alberghi, trattorie, ristoranti e simili, e le aree date in concessione ad uso parcheggio, devono essere tenute costantemente pulite dai rispettivi gestori, indipendentemente dalle modalità con cui viene effettuato lo spazzamento della rispettiva via o piazza da parte del l 'apposito servizio. 2. I rifiuti raccolti dai gestori di cui sopra, provvisoriamente stoccati in luogo idoneo, devono essere conferiti con le stesse modalità previste per i rifiuti solidi urbani. 3. Durante tutta l'attività e dopo l'orario di chiusura l'area di ogni singola area di posteggio deve risultare perfettamente pulita. 4. l gestori di esercizi pubblici che usufruiscono di posteggi su area pubblica o di uso pubblico, quali caffè, alberghi, trattorie, ristoranti e simili, devono provvedere alla costante pulizia dell'area occupata, installando anche adeguati contenitori e provvedendo, quando colmi, al loro svuotamento, indipendentemente dai tempi in cui viene effettuato lo spazzamento della rispettiva via o piazza da parte dell'apposito servizio. 5. Analogo obbligo vale per i gestori di pubblici esercizi, chioschi stagionali e simili, le cui aree esterne, per la particolare attività esercitata, quale vendita di pizze al taglio, bibite in lattina, risultino   ordinariamente imbrattate dai residui degli involucri delle merci vendute. Le modalità del relativo conferimento sono le stesse dei Rifiuti Solidi Urbani. 6. All'orario di chiusura l'area dovrà essere perfettamente pulita. Le violazioni delle norme regolamentari saranno accertate dagli organi di polizia competenti.",
        "image": "img/comune.jpg"
    },
    "7": {
        "title": "Castellammare - Lavaggio e sanificazione della Villa Comunale",
        "excerpt": "Gli interventi si sono concentrati anche in prossimità dei rivi (San Marco e Cannetiello) per rimuovere detriti.",
        "content": "Lavaggio e sanificazione della villa comunale di Castellammare di Stabia. Mentre proseguono i lavori di pulizia degli arenili e i mezzi meccanici avanzano fino al lungomare, Velia Ambiente ha messo in campo un servizio di sanificazione delle aree della Villa e in particolare lungo le sedute che guardano al mare. Di concerto con l'amministrazione comunale, l'azienda ha impiegato operatori e mezzi per un accurato servizio di lavaggio che ormai da qualche giorno sta interessando tutto il lungomare stabiese. Nel frattempo, sull'arenile avanzano i lavori di pulizia mediante un cestello che filtra la sabbia. Gli interventi si sono concentrati anche in prossimità dei rivi (San Marco e Cannetiello) per rimuovere detriti.",
        "image": "img/villa.jpg"
    },
    "8": {
        "title": "Titolo Articolo 8",
        "excerpt": "Un breve riassunto dell'articolo 8...",
        "content": "Contenuto completo dell'articolo 8. Qui puoi scrivere tutti i dettagli e le informazioni...",
        "image": "img/placeholder.svg"
    }

}
